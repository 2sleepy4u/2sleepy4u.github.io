La violenza è un potere 
che il singolo ha perso
ma che lo stato esegue contento,

Il boia armato di martello
porta la toga e non più il cappuccio,
calibrando a piacere lo schiaffo.

Se davvero s'impara a pugni
dovremmo fornire forche e torce
agli educatori,
cosicchè, ardendo le streghe in piazza,
si possa appiccare il lume della ragione.

In un mondo violento, abituato a vedere
sottrarsi ciò che c'è di bello,
dovremmo punire gli sfortunati
con ciò che scarseggia: la bellezza.
